<h1 style="text-align: center;">Analýza chování a interakce zákazníků online obchodu</h1> 

<img src="assets/images/heading/1.png" alt="logo"/>  

## Zadání

### Scénář:  
Část naší společnosti, online obchod Twentytems, zažívá pokles v počtu dokončených nákupů. Navzdory spuštění několika nových online marketingových kampaní se míra konverze (tj. podíl návštěvníků online obchodu, kteří uskuteční nákup) stále snižuje. Marketingové oddělení se na nás obrátilo s žádostí o pomoc při provedení podrobné analýzy za účelem identifikace oblastí pro zlepšení jejich marketingových strategií.

### Hlavní body:  
- Snižující se míra konverze: Máme nižší podíl návštěvníků webu, kteří dokončí nákup.
- Snížení zákaznické angažovanosti: Interakce s online obchodem a marketingovými materiály poklesly.
- Je důležité provést analýzu zpětné vazby zákazníků: Získání náhledu na názory zákazníků na naše produkty a služby je nezbytné pro zvýšení angažovanosti a míry konverze.
- Vysoké marketingové náklady: Významné výdaje na marketingové aktivity nepřinášejí očekávané výsledky.

## Návrh řešení
Abychom marketingovému oddělení mohli poskytnout analýzu založenou na datech, musíme nejprve definovat relevantní metriky a KPI. Naším cílem je vytvořit dashboard, který zvýrazní klíčové oblasti pro zlepšení a umožní získání hlubších poznatků o zákaznících.

### Klíčové ukazatele výkonnosti (KPI): 

- Míra konverze: Podíl návštěvníků webu, kteří dokončí nákup
- Míra angažovanosti zákazníků: Úroveň interakce s marketingovým obsahem (kliknutí, lajky, komentáře)
- Hodnocení zpětné vazby zákazníků: Průměrné hodnocení získané z recenzí našich zákazníků

### Cíle

#### Zvýšení míry konverze:

- Cíl: Identifikovat faktory, které ovlivňují míru konverze a následně navrhnout způsoby pro zlepšení.
- Související KPI: Míra konverze
- Poznatky: Zvýraznit kritické body v "customer journey". Zjistit, kde návštěvníci často opouštějí proces, a doporučit strategii pro optimalizaci.

####  Zvýšení angažovanosti zákazníků:

- Cíl: Určit, které typy obsahu generují nejvyšší angažovanost.
- Související KPI: Míra angažovanosti zákazníků
- Poznatky: Analyzovat míru interakcí u různých formátů marketingového obsahu a vyvinout efektivnější strategie pro tvorbu obsahu.

#### Vylepšení hodnocení zpětné vazby zákazníků:

- Cíl: Porozumět běžným tématům v recenzích zákazníků a poskytnout doporučení.
- Související KPI: Hodnocení zpětné vazby zákazníků
- Poznatky: Identifikovat opakující se pozitivní i negativní zpětnou vazbu. Tato analýza může pomoci s vylepšováním našich produktů a služeb (a tím pádem i se zlepšením zákaznické zkušenosti).

## Ukázka Finálních Dashboardů

Dashboardy v Power BI obsahují **celkový přehled** a dále samostatné pohledy pro každou z oblastí, tedy podrobnosti o **míře konverze**, o **sociálních médiích** i o **recenzích zákazníků** online obchodu.

- **Celkový Přehled**  

<img src="assets/images/dashboards/overview.png" alt="OVerview" style="border: 0.5px solid black;"/>  

- **Analýza míry konverze**  

<img src="assets/images/dashboards/conversion_rate.png" alt="Conversion Rate Details" style="border: 0.5px solid black;"/>  

- **Přehled o socíálních médiích**

<img src="assets/images/dashboards/social_media.png" alt="Social Media Details" style="border: 0.5px solid black;"/>  

- **Přehled o zpětné vazbě**

<img src="assets/images/dashboards/customer_review.png" alt="Customer Review Details" style="border: 0.5px solid black;"/>  

## Analýza

### Přehled za rok 2024

- **Nižší míra konverze:**  
Míra konverze vykázala silné oživení v prosinci, kdy dosáhla hodnoty 10,3 % (i přes výrazný pokles na 5,1 % v říjnu roku 2024). Je však důležité upozornit na výrazný pokles roční míry konverze oproti předchozímu období, především tedy oproti roku 2022. Průměrná míra konverze v roce 2022 byla totiž téměř 11,6 %. V roce 2023 pak poklesla na 8,55 % a tento rok pokračoval sestupný trend mírným poklesem na 8,48 %.  

- **Snížená angažovanost zákazníků:**
Došlo k poklesu celkové angažovanosti na sociálních sítích/médiích, přičemž všechny metriky angažovanosti klesaly především ve druhé polovině roku.
I když jsou kliknutí a lajky nízké v porovnání s počty zhlédnutí, míra prokliku dosahuje hodnoty 15,37 %, což znamená, že zapojení uživatelé stále efektivně interagují. Ačkoliv je celkový trend spíše klesající, přeci jen lze zaznamenat pozitivní trend V porovnání s předchozím rokem, kdy zaznamenáváme oproti roku 2023 absolutní nárůst ve všech zmíněných metrikách (lajky, kliknutí i zhlédnutí).  

- **Konzistentní hodnocení zákazníků:**
Hodnocení zákazníků je stále nadprůměrné. Pohybuje se přibližně na hodnotě 3,7 po celý rok.
I když průměrné hodnocení zůstává stabilní, nedosahuje cílové hodnoty 4,0, což naznačuje potřebu zaměřit se na spokojenost zákazníků, zejména u produktů, které mají hodnocení nižší než je 3,5.

<img src="assets/images/presentation/1.png" alt="Overview" style="border: 0.5px solid black;"/>  

### Nižší míra konverze

- **Obecný Trend:**
V průběhu roku byla míra konverze značně variabilní, přičemž nejvyšší počet produktů dosahoval nejlepší konverze v lednu a září. Zejména leden je nejvýraznějším měsícem ve všech analyzovaných letech. Také jsme zaznamenali vyšší míru konverze v červenci i prosinci, což pravděpodobně souvisí s sezónními vrcholy u některých produktů jak během léta, tak během vánočních svátků. I když některé produkty zažily silné sezónní vrcholy, existuje stále potenciál zlepšit prodeje v měsících s nižšími konverzí pomocí cílených opatření.  

- **Nejnižší míra konverze:**
Nejnižší míra konverze byla dosažena v květnu, kdy se pohybovala přibližně okolo 4,5 %. Tento pokles se týkal v podstatě všech zkoumaných produktů. To naznačuje možnou potřebu přehodnotit naše marketingové strategie nebo akce v tomto období.

- **Nejvyšší míra konverze:**  
Leden dosáhl nejvyšší celkové míry konverze, 19,6 %, především díky lyžákům, které měly impozantní míru konverze 150 %. To ukazuje na silný začátek roku, pravděpodobně podpořený sezónní poptávkou a úspěšnými marketingovými aktivitami. Možná by stálo za zvážení rozšířit naši nabídku o více zimního lyžařského vybavení, aby se podpořil prodej v těchto měsících, vzhledem ke stabilním výsledkům v lednu.  

<img src="assets/images/presentation/2.png" alt="Conversion Rate comparison" style="border: 0.5px solid black;"/>  

### Snížená angažovanost zákazníků  

- **Klesající počty zhlédnutí:**
Počet zhlédnutí v roce 2024 postupně rostl a vysokých příček dosáhl postupně v březnu a květnu. Bohužel po konci srpna jsme zaznamenali postupný pokles, během kterého se nám nepodařilo přiblížit ani k hranici 200 000 zhlédnutí (s výjimkou září). To odráží výrazný pokles angažovanosti publika v poslední třetině roku 2024.

- **Nízká míra interakcí:**  
Kliknutí a lajky byly ve vztahu k počtu zhlédnutí trvale nízké, což naznačuje potřebu vytvářet poutavější obsah nebo přesvědčivější výzvy k zapojení publika.

- **Výkonnost jednotlivých typů obsahu:**
**Blogový obsah** generoval nejvyšší počet zhlédnutí, zejména v březnu, květnu a srpnu. **Obsah na sociálních sítích/médiích** a **video obsah** dosáhly vysoké úrovně v lednu (pro obě kategorie) a v březnu a srpnu (pouze sociální média). Na druhou stranu je patrné, že v první polovině roku si video obsah udržoval stabilní počet zhlédnutí a celkově byly všechny typy online obchodem vytvářeného obsahu během tohoto období velmi žádané. Bohužel totéž nelze říci o období po letních prázdninách. Od té doby docházelo k neustálému poklesu zhlédnutí u všech typů obsahu. Všechny tyto skutečnosti naznačují, že marketing by měl zveřejňovat poutavější obsah nebo najít účinnější způsoby zapojení publika.

<img src="assets/images/presentation/3.png" alt="Engagement Rate comparison" style="border: 0.5px solid black;"/>  

### Konzistentní zpětná vazba od zákazníků

- **Rozdělení zákaznického hodnocení:**  
Většina zákaznických recenzí spadá do vyšších kategorií hodnocení, přičemž bylo zaznamenáno 135 recenzí s 5 hvězdami a 140 recenzí se 4 hvězdami, což naznačuje obecně pozitivní zpětnou vazbu. Naopak nižší hodnocení (1 a 2 hvězdy) představuje mnohem menší podíl a to konkrétně 57 recenzí se 2 hvězdami a 26 recenzí s 1 hvězdou. Druhá nejpočetnější skupina recenzí (88) má neutrální hodnocení 3 hvězdy. Za zmínku stojí, že procento negativních recenzí se postupně zvýšilo z 14,32 % v roce 2022 na 18,61 % v roce 2024. Naopak procento pozitivních recenzí zůstalo v cílovém období stabilní.

- **Analýza sentimentu:**
Pozitivní sentiment převládá u 275 recenzí, což odráží obecně spokojenou zákaznickou základnu. Negativní sentiment se objevuje v 82 recenzích. Menší počet mírně pozitivních nebo negativních hodnocení poukazuje na oblasti, které by mohly být vylepšeny, ale celkově je zpětná vazba od zákazníků stabilní a převážně pozitivní. Zajímavé je, že textová analýza sentimentu označila jednu z 2hvězdičkových recenzí jako mírně negativní, což představuje/naznačuje příležitost k analýze této a podobných recenzí pro identifikaci možných zlepšení zákaznické spokojenosti.  

- **Příležitost ke zlepšen:**
Existence pozitivních i negativních hodnocení naznačuje příležitost proměnit smíšené zkušenosti ve výrazně pozitivní, což by mohlo zvýšit celkové hodnocení online obchodu. Řešením konkrétních problémů zmíněných ve smíšených recenzích by se mohla zlepšit celková spokojenost zákazníků.

<img src="assets/images/presentation/4.png" alt="Customer Feedback Analysis" style="border: 0.5px solid black;"/>  

## Závěr

### Přehled cílů  
Cíle směřující ke zlepšení celkové zákaznické zkušenosti a podpoře růstu online obchodu.  

#### Zvýšení míry konverze:  

- **Cíl:** Identifikovat faktory, které ovlivňují míru konverze, a navrhnout možnosti pro zlepšení.  
- **Postup:** Zvýraznit klíčové body v zákaznické cestě, kde návštěvníci často opouštějí proces, a doporučit strategie pro vylepšení marketingového funnelu.  

#### Zvýšení angažovanosti zákazníků:  

- **Cíl:** Určit, které typy obsahu generují nejvyšší míru zapojení zákazníků.  
- **Postup:** Analyzovat míru interakce napříč různými formáty marketingového obsahu s cílem vytvořit účinnější strategie pro vytvářený obsah.  

#### Vylepšení hodnocení/zpětné vazby od zákazníků:  

- **Cíl:** Porozumět zákazníkům (recenzím) a poskytnout doporučení.  
- **Postup:** Identifikovat opakující se pozitivní i negativní zpětnou vazbu, aby byl online obchod schopen lépe ovlivnit (vylepšit) mínění zákazníků o produktech a službách.

### Doporučení

#### Zvýšení míry konverze:  

- **Je třeba se zaměřit na velmi výkonné produkty (kategorie):**
Doporučujeme soustředit marketingové zdroje na produkty s vysokou mírou konverze, jako jsou lyžařské boty, kajaky, surfovací prkna a další produkty s konverzními sazbami přes 10 %. Také doporučujeme spustit sezónní akce nebo personalizované kampaně v klíčových měsících, jako jsou leden a září, a dále pak před letní sezónou a Vánoci, aby bylo možné maximálně využít aktuální trendy. Dále by stálo za zvážení rozšíření nabídky zimního lyžařského vybavení během zimních měsíců, což by podpořilo prodeje a zlepšilo konverze i v méně výkonných obdobích díky cíleným akcím.
Za zvážení také stojí zavedení věrnostního programu, který by podpořil opakované nákupy a posílil zákaznickou loajalitu.  

#### Zvýšení angažovanosti zákazníků:  

- **Optimalizace obsahu:**
Pro zvrácení klesajícího trendu počtu zhlédnutí a nízké úrovně zapojení zákazníků doporučujeme začlenit atraktivnější formáty obsahu, jako jsou interaktivní videa. Dále navrhujeme zlepšit interakci uživatelů tím, že v příspěvcích na sociálních sítích a blogových článcích umístíte výzvy k akci (podněty pro zákazníky), zejména v obdobích s tradičně nižším zapojením, jako je září až prosinec. Zaměřte se také na zvýšení využívání platforem, jako je Instagram, což může dále podpořit zapojení zákazníků.  

#### Vylepšení hodnocení/zpětné vazby od zákazníků:  

- **Zacílení na smíšenou a negativní zpětnou vazbu:**  
Nastavit systém zpětné vazby pro analýzu smíšených a negativních recenzí s cílem identifikovat běžné problémy. Vytvořit konkrétní plány k jejich vyřešení. Dále doporučujeme oslovit nespokojené zákazníky a aktivně řešit jejich stížnosti, což by je mohlo motivovat k přehodnocení jejich zpětné vazby. Konečným cílem je dosáhnout minimálního průměrného hodnocení ve výši 4.
